# 🗓️ 2025/06/25 | WAIT AI MEETUP #12

## "Nowe Technologie i opowieść o Bogu" & "Deus Ex Machina Rebooted: sztuczna inteligencja, neurotechnologia i wolność myśli"

## 📌 Spis treści  
- [ℹ️ Opis wydarzenia](#-opis-wydarzenia)  
- [🗂️ Agenda](#-agenda)
- [👤 Prelegenci](#-prelegenci)    
- [📸 Zdjęcia](#-zdjęcia)
- [📚 Materiały](#-materiały)
- [🤝 Partnerzy](#-partnerzy)  

---

## ℹ️ Opis wydarzenia

**WAIT AI MEETUP #12** - Czy AI może czytać duszę? A może tylko umysł?

Tym razem weszliśmy na głębokie wody: neurotechnologie, wolność myśli, prywatność umysłu i... kaplica dostępna dzięki AI. Porozmawialiśmy o „czytaniu duszy” przez algorytmy, nowych formach kontroli poznawczej i tym, jak technologie wkraczają w sfery duchowe i etyczne.

W epoce, w której maszyny mogą rejestrować i interpretować aktywność mózgu, pytanie o granice wolności myśli, tożsamości i duchowości przestaje być domeną teologii — staje się pilnym wyzwaniem prawa, etyki i technologii. Podczas wystąpienia omówiono potencjalne zagrożenia płynące z rozwoju neurotechnologii i sztucznej inteligencji, w tym m.in. możliwość naruszenia prywatności mentalnej i ryzyko tworzenia nowych form kontroli poznawczej.
Punktem wyjścia jest pojęcie „Deus ex machina” – jako metafora współczesnej nadziei (lub iluzji?), że technologia rozwiąże ludzkie dylematy egzystencjalne. Na tym tle przedstawiono koncepcję neuropraw oraz wybrane głosy tradycji religijnych wobec idei „czytania duszy” przez algorytmy.

Co, gdybyś mógł zadać pytania o sens życia, grzech, wątpliwości czy tajemnice swojej duszy – bez lęku i wstydu? Czy odważysz się zapytać sztuczną inteligencję o to, czego boisz się zapytać księdza? SI, zawsze dostępna, bez oceniania i gotowa do rozmowy, staje się nową, wirtualną kaplicą — przestrzenią, w której możesz szczerze porozmawiać o tym, co dotąd pozostawało milczeniem. Czy może zastąpić duchowego przewodnika? Czy w erze technologii sztuczna inteligencja staje się lepszym powiernikiem niż ksiądz? Prelekcja stanowiła refleksję nad tym, jak SI zmienia naszą relację z duchowością, wstydem i budową wspólnoty, otwierając drzwi do pytań, które dotąd były niewypowiedziane.

📍 **II Zbór Kościoła Chrześcijan Baptystów we Wrocławiu "Dom Modlitwy", Waleriana Łukasińskiego 20a**

---

## 🗂️ Agenda

- 18:00 → Powitanie
- 18:15 → ks. Radosław Rakowski - "Nowe Technologie i opowieść o Bogu" + Q&A
- 18:50 → dr Gabriela Bar - "Deus Ex Machina Rebooted: sztuczna inteligencja, neurotechnologia i wolność myśli" + Q&A
- 19:25 → Konkurs niespodzianka & nagroda
- 19:30 → Przerwa. Pizza Time & Networking
- 20:00 → Panel dskusyjny AI, Religia i Etyka
moderator: [Michał Skrzywanek](https://www.linkedin.com/in/michal-skrzywanek/)
paneliści: dr Gabriela Bar, ks. Radosław Rakowski, Adam Dobrakowski, Randy Hacker, PhD
- 20:45 → Integracja na mieście

---

## 👤 Prelegenci

### [dr Gabriela Bar](https://www.linkedin.com/in/gabrielabar/):
Radczyni prawna, założycielka kancelarii Gabriela Bar Law & AI, doświadczona ekspertka w dziedzinie prawa nowych technologii oraz prawa i etyki Sztucznej Inteligencji (AI), badaczka, wyróżniona na liście Forbesa 25 najlepszych Prawniczek Biznesu oraz TOP100 Kobiet w AI w Polsce. Autorka licznych publikacji w dziedzinie AI, usług cyfrowych i ochrony danych osobowych.

### [ks. Radosław Rakowski](http://www.parafialacina.pl/):
Współzałożyciel i proboszcz Parafii Łacina w Poznaniu, duszpasterz, który łączy duchowość z nowoczesnością. Twórca pierwszego w Polsce parafialnego biura online, innowacyjnej nanokaplicy oraz asystenta AI wspierającego życie parafialne. Przez wiele lat związany z duszpasterstwem akademickim, dziś buduje wspólnotę, która nie boi się zadawać trudnych pytań – także o miejsce Boga w świecie technologii. Lubi jeździć na rowerze, rozmawiać z ludźmi i... wzruszać się. Trudno go zdenerwować, ale łatwo zainspirować. Na styku wiary i sztucznej inteligencji szuka nie odpowiedzi, a dialogu.

---

## 📸 Zdjęcia
[Kliknij tutaj, aby zobaczyć zdjęcia](https://photos.app.goo.gl/CQWAdd4xqeTZMpk19)

---

## 📚 Materiały
["Deus Ex Machina Rebooted: sztuczna inteligencja, neurotechnologia i wolność myśli"](https://drive.google.com/file/d/1-z7TSexwvCFfJd9qZUKOoHN7bnSJ0rih/view?usp=sharing)

---

## 🤝 Partnerzy
[dotlaw](https://www.linkedin.com/company/dotlawco/)

# 🗓️ 2024/08/27 | WAIT AI MEETUP #4

## Rozpoznawanie złóż metali i monitorowanie kopalń z kosmosu - Jak sztuczna inteligencja wspiera procesy biznesowe?

### 🎤 **Prelegenci: [dr Wojciech Kaczan](https://www.linkedin.com/in/wojciech-kaczan-phd-9667a0178/) oraz [Katarzyna Jabłońska](https://www.linkedin.com/in/kasia-jablonska/)**


**Katarzyna Jabłońska** jest studentką drugiego roku studiów doktoranckich na Politechnice Wrocławskiej, gdzie realizuje badania w dziedzinie wykorzystania najnowszych rozwiązań sztucznej inteligencji przy użyciu zobrazowań spektralnych. Ukończyła studia magisterskie na Politechnice Wrocławskiej, zdobywając tytuł magistra informatyki ze specjalizacją w danologii. Jej zainteresowania naukowe koncentrują się na algorytmach uczenia maszynowego i uczenia głębokiego w środowisku chmurowym Microsoft Azure. Specjalizuje się również w przetwarzaniu danych hiperspektralnych, ze szczególnym uwzględnieniem detekcji mineralizacji. Od trzech lat pracuje w firmie Four Point, gdzie rozwija swoje umiejętności i zdobywa cenne doświadczenie zawodowe.

**Wojciech Kaczan** kształcił się na Politechnice Wrocławskiej, Wydziale Geoinżynierii, Górnictwa i Geologii, gdzie uzyskał tytuł doktora. W trakcie studiów odbywał staże i praktyki dotyczące tematów górniczych i geologicznych na University of Miskolc, Dnipro University of Technology, Akademii Górniczo-Hutniczej w Krakowie oraz kopalniach KGHM i Turów. Doktorat realizował w tematyce poszukiwania metali krytycznych na Dolnym Śląsku. Prowadzone badania kierowały go do wykorzystania danych spektralnych na potrzeby szukania złóż. Ze względu na ograniczone możliwości wykorzystania takich danych na Dolnym Śląsku, swoje marzenie analizy satelitarnych danych hiperspektralnych zaczął realizować w Spółce Four Point, gdzie jest analitykiem danych i badaczem od niemal dwóch lat. Kolejnym naturalnym krokiem było zainteresowanie się wykorzystaniem AI do analizy tych danych, które otworzyło nowy horyzont rozwoju naukowo-przemysłowego.
##
### **Opis wydarzenia:**

Autorzy prelekcji - **dr Wojciech Kaczan**, specjalizujący się w poszukiwaniu złóż surowców krytycznych i **Katarzyna Jabłońska** - specjalistka w obszarze przetwarzania danych satelitarnych metodami ML zaprezentują szereg PoC i case studies związanych z poszukiwaniem złóż metali, a także z monitorowaniem kopalń odkrywkowych na całym świecie, które realizują w startupie Four Point. Autorzy skupią się na testowanych i wykorzystywanych rozwiązaniach z obszaru sztucznej inteligencji, które wspierają pracę geologów poszukiwawczych oraz menadżerów górniczych i pozwalają na pozyskiwanie wartości dodanej dla ich przedsiębiorstw.
##
##
### 📷 **[Zdjęcia z meetupu](https://photos.google.com/share/AF1QipPI4MXEiT3RoYtrD7lmqemtqo7c_L-CRTbfj_GU_SddfzKePe4jxXXsgonWPeg0Rg?key=VTg4QTBESjBjVnU5SjZCdHJ1R1Y3VnI5Zk85T0dn)**
##

# 🗓️ 2024/08/24 | WAIT AI MEETUP #5

## Tematy:

### 1. Łukasz Biegaj: „Function Calling w modelach językowych”

### 2. Maciej Zięba: „Aktualne wyzwania związane z zastosowaniem generatywnej sztucznej inteligencji dla danych wizyjnych”

### 🎤 **Prelegenci: [Łukasz Biegaj](https://www.linkedin.com/in/lukasz-biegaj/) oraz [Maciej Zięba](https://www.linkedin.com/in/maciej-zieba-04011598/)**


**Maciej Zięba** jest Head of R&D w Tooploox oraz profesorem nadzwyczajnym na Politechnice Wrocławskiej (Katedra Sztucznej Inteligencji), gdzie uzyskał stopień doktora informatyki, a także dyplom magistra informatyki i ekonomii.

Maciej obronił również tytuł magistra informatyki w Blekinge Institute of Technology w Szwecji. W 2017 roku był stypendystą wizytującym na University of Wollongong (Australia). Jego badania dotyczą głębokiego uczenia się, zwłaszcza modeli generatywnych i uczenia się reprezentacji.

Jest współautorem blisko 90-ciu artykułów naukowych opublikowanych we wpływowych czasopismach, prezentowanych na najważniejszych konferencjach w obszarze uczenia maszynowego, takich NeurIPS, AAAI, ICML i ICLR.

**Łukasz Biegaj** jest specjalistą IT z dwiema dekadami doświadczenia w branży. Od 2015 roku pełni rolę Architekta Systemów w Unity Group, gdzie odpowiedzialny jest za wdrożenia dla strategicznych klientów z wszystkich branż, utrzymując najwyższe standardy projektowe, bezpieczeństwa i efektywności operacyjnej.

Certyfikowany na profesjonalnych ścieżkach AWS (CAA, CSA, Database Specialty), Linux Foundation (CKA, CKS), potwierdzające głębokie zrozumienie i umiejętności w obszarach baz danych, orkiestracji kontenerów i bezpieczeństwa IT.

Łukasz pasjonuje się dzieleniem wiedzy, co znajduje odzwierciedlenie w licznych prezentacjach i warsztatach, które prowadzi. Skupia się na tematach związanych z nowoczesnymi architekturami IT, Open Source, bezpieczeństwem w chmurze oraz rozwijającymi się dziedzinami takimi jak API, sztuczna inteligencja (AI), uczenie maszynowe i Data Science.

Jego doświadczenie w realizacji projektów dla czołowych firm sektora finansowego, farmaceutycznego, handlowego, w połączeniu z pasją do technologii i ciągłego rozwoju, umożliwiają mu rzetelne i profesjonalne podejście do wyzwań stawianych przez nowoczesne IT.
##
### **Opis wydarzenia:**

Zapraszamy Was na wieczór z generatywną sztuczną inteligencją, który odbędzie się w środę 24.08.2024, ale tym razem w innym miejscu - siedzibie firmy **Tooploox**. W programie dwa fascynujące wystąpienia. Pierwsze poprowadzi **Łukasz Biegaj**, który opowie o „Function Calling w modelach językowych”, a następnie **Maciej Zięba** przybliży aktualne wyzwania związane z zastosowaniem generatywnej AI dla danych wizyjnych. Po prelekcjach przewidziany jest czas na networking. Wydarzenie to doskonała okazja do poszerzenia wiedzy o AI oraz nawiązania nowych kontaktów w branży.

##
### 📷 **[Zdjęcia z meetupu](https://photos.google.com/share/AF1QipNge_5iaXS2BvQ1hyg0rZ_RdgczZVyI3MMK2oaKGfXG5OD43NcMF5Gv9egzZKN3IQ?key=Z01lS2RWMjA5NC1JRzZxNnZ4LWtFQkVQdjktbmxR)**
##

### **Dodatkowe materiały:**

🔗 [Tooploox](https://www.linkedin.com/company/tooploox/)
🔗 [AEC Hackathon](https://hack.creoox.com)
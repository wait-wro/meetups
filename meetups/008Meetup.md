# 🗓️ 2025/02/25 | WAIT AI MEETUP #8

## Terapeuta z Krzemowej Doliny: jak AI rewolucjonizuje wsparcie psychiczne. & Wgląd w głąb. Co można odkrywać z danych z wearables.

## 📌 Spis treści  
- [ℹ️ Opis wydarzenia](#-opis-wydarzenia)  
- [🗂️ Agenda](#-agenda)
- [👤 Prelegenci](#-prelegenci)    
- [📸 Zdjęcia](#-zdjęcia)  
- [🤝 Partnerzy](#-partnerzy)  

---

## ℹ️ Opis wydarzenia

**WAIT AI MEETUP #8** - pierwszy meetup WAIT AI w 2025 roku – tym razem w nowej lokalizacji (BarBara)! Spotkaliśmy się, aby porozmawiać o zastosowaniu Sztucznej Inteligencji w Psychologii.

Krzysztof Wiatr w swojej prezentacji zabirał odbiorców w podróż po rewolucyjnych możliwościach sztucznej inteligencji w psychoterapii – od chatbotów oferujących empatyczne wsparcie po wirtualną rzeczywistość, która całkowicie odmienia sesje terapeutyczne. Przedstawił najnowsze wyniki badań i zaprezentuje, w jaki sposób „terapia hybrydowa” łączy innowacje technologiczne z niezastąpioną wiedzą specjalistów. Uczestnicy mieli okazję odkryć, jak AI może stać się kluczem do przyszłości zdrowia psychicznego.

Z kolei dr hab. Stanisław Saganowski przedstawił możliwości, ograniczenia i wyzwania związane z wearables w analizie zdrowia, emocji i dobrostanu. Zaprezentował przykładowe zastosowania informatyki afektywnej w życiu codziennym. Podzielił się także najnowszymi badaniami zespołu w obszarze psychofizjologii, w których wykorzystywane są uczenie reprezentacji i inne narzędzia uczenia maszynowego.

📍 **Miejsce wydarzenia:**  
**BarBara, Świdnicka 8B, Wrocław**  

---

## 🗂️ Agenda

- Powitanie i ogłoszenia
- Krzysztof Wiatr - "Terapeuta z Krzemowej Doliny: jak AI rewolucjonizuje wsparcie psychiczne."
- dr hab. Stanisław Saganowski -"Wgląd w głąb. Co można odkrywać z danych z wearables."
- Networking

---

## 👤 Prelegenci

### [Krzysztof Wiatr](https://www.linkedin.com/in/krzysztof-wiatr-/):
Absolwent Uniwersytetu Ekonomicznego we Wrocławiu - kierunek “Zarządzanie i Inżynieria Produkcji” z tytułem inż. Obecnie student ostatniego roku psychologii na Uniwersytecie SWPS - specjalność kliniczna. Projektował i prowadził innowacyjne warsztaty dla młodzieży i dzieci atypowych z wykorzystaniem nowych technologii w projekcie „Mincraft dla Asów”. Założyciel i przewodniczący Koła Naukowego HumanTech Wrocław zajmującym się psychologią nowych technologii. Współzałożyciel startupu „Mentalicare AI” mającego na celu stworzenie aplikacji do szybkiego wykrywania ryzyka depresji na podstawie biofeedbacku zbieranego przez urządzenia wearables. Współzałożyciel startupu wykorzystującego twarde dane naukowe oraz sztuczną inteligencję do walki z uzależnieniem od mediów społecznościowych. Uczestnik wielu projektów badawczych. Od dziecka interesuje się psychologią i nowymi technologiami. Jego ulubionym superbohaterem jest Ironman ponieważ wykorzystuje naukę w celu czynienia dobra.

### [dr hab. Stanisław Saganowski](https://www.linkedin.com/in/ssaganowski/):
Stasiek jest naukowcem w Katedrze Sztucznej Inteligencji na Politechnice Wrocławskiej. Współprowadzi grupę naukową Emognition, która zajmuje się analizą zdrowia, emocji i dobrostanu z danych gromadzonych przez wearables. Nawiązał współpracę z najlepszymi naukowcami na świecie, a jego badania zostały docenione m.in. w formie stypendium Ministra Nauki dla Wybitnych Młodych Naukowców. Należy do stowarzyszenia Top 500 Innovators. Stasiek jest też ekspertem od rozwiązań mobilnych, szczególnie wearables. Ale najbardziej jest tatą dwóch cudownych córek, z którymi uwielbia podróżować.

---

## 📸 Zdjęcia
[Kliknij tutaj, aby zobaczyć zdjęcia](https://photos.app.goo.gl/5LPkeWDfBm4HQkeK8)

---

## 🤝 Partnerzy
[geneart.io](https://www.linkedin.com/company/geneart/)
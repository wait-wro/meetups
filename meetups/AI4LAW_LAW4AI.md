# AI4LAW | LAW4AI  


## 📌 Spis treści  
- [ℹ️ Opis wydarzenia](#-opis-wydarzenia) 
- [🗂️ Agenda](#-agenda)  
- [👤 Prelegenci](#-prelegenci)  
- [📸 Zdjęcia z wydarzenia](#-zdjęcia)  
- [📚 Prezentacje Prelegentów](#-materiały)  
- [🤝 Partnerzy](#-partnerzy)  

---

## ℹ️ Opis wydarzenia

**AI4LAW | LAW4AI** - wydarzenie dedykowane prawnikom i inżynierom AI, które miało na celu połączenie tych dwóch światów i stworzenie przestrzeni do wymiany wiedzy oraz doświadczeń między specjalistami z obu dziedzin.

Wydarzenie podzielimśmy na 2 naprzemienne ścieżki:

🟦 AI4LAW: Inżynierowie AI opowiedzieli jak współczesne rozwiązania AI i Uczenia Maszynowego zmieniają pracę prawników.<br>
🟩 LAW4AI: Prawnicy opowiedzieli o wyzwaniach prawnych wdrożeń systemów AI.


---

## 🗂️ Agenda

- **10:00 - 10:40** – dr Jan Kocoń (Politechnika Wrocławska): *"PLLuM - wielki model językowy dla języka polskiego"*  
- **10:55 - 11:35** – Karolina Krawczyk (Legitize): *"Kluczowe czynniki sukcesu w branży prawniczej pod wpływem AI"*  
- **11:50 - 12:30** – Witold Wydmański (Gaius-Lex): *"AI w praktyce prawniczej: Narzędzia, które zmienią grę"*  
- **12:30 - 12:40** – dr hab. Grzegorz Krzos (UEW): *"Źródła finansowania projektów z wykorzystaniem AI w obszarze prawa na lata 2025-2027"*  
- **12:40 - 13:30** – Przerwa ☕
- **13:30 - 14:10** – dr Maria Dymitruk (Uniwersytet Wrocławski): *"AI Act oczami deweloperów: co musisz wiedzieć"*  
- **14:25 - 15:05** – Grzegorz Borkowski (Wrocław AI Team, UEW): *"Trendy w branży legaltech na rok 2025"*  
- **15:20 - 16:00** – Jędrzej Stępniowski (dotlaw): *"Hiperpersonalizacja zgodna z prawem - o czym należy pamiętać?"*  

---

## 👤 Prelegenci

### 💻 [dr Jan Kocoń](https://www.linkedin.com/in/jankocon/) (Politechnika Wrocławska)  
Jest naukowcem z ponad 13-letnim doświadczeniem w tworzeniu i ewaluacji metod sztucznej inteligencji do przetwarzania tekstu. Specjalizuje się w wydobywaniu informacji, klasyfikacji, rozpoznawaniu wydźwięku i emocji, personalizacji modeli AI oraz trenowaniu i adaptacji wielkich modeli językowych. Obecnie pełni funkcję adiunkta w Katedrze Sztucznej Inteligencji PWr, a także kierownika naukowego projektów PLLuM i CLARIN-PL.

---

### ⚖️ [Karolina Krawczyk](https://www.linkedin.com/in/karolina-krawczyk-legitize/) (Legitize)  
Prawniczka z wieloletnim doświadczeniem zdobytym jako adwokat specjalizująca się w prawie korporacyjnym, venture building, nieruchomościach oraz sektorze fintech. Posiada wieloletnie doświadczenie zarówno jako prawnik wewnętrzny, w tym jako Head of Legal, jak i doradca w kancelarii prawnej, gdzie uczestniczyła w transakcjach VC i M&A. Ekspertka w dziedzinie LegalTech, zarządzania procesami prawnymi (Legal Process Management) oraz Legal Design, które wykorzystuje do tworzenia bardziej transparentnych i nowoczesnych usług prawnych. Jest założycielką LEGITIZE – firmy wspierającej prawników w automatyzacji procesów i wykorzystaniu AI.

---

### 💻 [Witold Wydmański](https://www.linkedin.com/in/witold-wydmanski/) (Gaius-Lex)  
Współzałożyciel i CTO Gaius-Lex, firmy rozwijającej zaawansowane narzędzia do analizy informacji prawnych. Finalizuje doktorat z uczenia maszynowego na Uniwersytecie Jagiellońskim i bogate doświadczenie w projektowaniu systemów wyszukiwania informacji, współpracując m.in. z FDA i Institute of Advanced Research in Artificial Intelligence.

---

### ⚖️ [dr Maria Dymitruk](https://www.linkedin.com/in/maria-dymitruk/) (Uniwersytet Wrocławski)  
Radczyni prawna specjalizująca się w prawnych zagadnieniach sztucznej inteligencji, doktor nauk prawnych oraz pracownik naukowy na Wydziale Prawa, Administracji i Ekonomii Uniwersytetu Wrocławskiego. Pełni również rolę counsela w firmie doradczej Olesiński i Wspólnicy. Od 2014 roku prowadzi badania nad zastosowaniem sztucznej inteligencji w prawie w Centrum Badań Problemów Prawnych i Ekonomicznych Komunikacji Elektronicznej Uniwersytetu Wrocławskiego. Jest autorką rozprawy doktorskiej oraz licznych publikacji naukowych i branżowych z zakresu AI & Law. Przewodniczy Komisji Nowych Technologii Federacji Adwokatur Europejskich oraz reprezentuje polski samorząd radców prawnych w CCBE. Jest członkinią Międzynarodowego Stowarzyszenia Sztucznej Inteligencji i Prawa oraz Grupy Roboczej ds. Sztucznej Inteligencji przy Ministerstwie Cyfryzacji.

---

### 💻 [Grzegorz Borkowski](https://www.linkedin.com/in/gregai/) (Wrocław AI Team, UEW)  
Członek Wrocław AI Team i student Informatyki w Biznesie na Uniwersytecie Ekonomicznym. Aktywnie działa w świecie startupowym, łącząc swoje zainteresowania legaltechem i AI, koncentrując się obecnie na wykorzystaniu AI w mediacjach i rozwiązywaniu sporów na platformach e-commerce. To rozwinięcie dotychczasowych doświadczeń zdobytych podczas 10 lat pracy w branży fashion, handlu zagranicznym oraz e-commerce ze Skandynawią, co zaowocowało ukończeniem filologii norweskiej.

---

### ⚖️ [Jędrzej Stępniowski](https://www.linkedin.com/in/jstepniowski/) (dotlaw)  
Od prawie 10 lat doradza przedsiębiorstwom w zakresie prawa IT, własności intelektualnej i ochrony danych osobowych. Uczestniczy w tworzeniu i negocjowaniu umów licencyjnych, wdrożeniowych i utrzymaniowych, wspierając klientów zarówno po stronie zamawiającego, jak i wykonawcy. Prowadził z sukcesem projekty wdrożeniowe AI w organizacjach, zapewniając wsparcie prawne. Przeprowadza audyty zgodności oprogramowania open source, tworzy polityki korzystania z niego i wspiera transakcje M&A w procesach due diligence. Jest członkiem International Association of Privacy Professionals oraz posiada certyfikat CIPP/E, który potwierdza jego wiedzę w zakresie ochrony danych.

---

### 🟦 dr Jan Kocoń
Omówi proces tworzenia wielkich modeli językowych z rodziny PLLuM ukierunkowanych na wykorzystanie w języku polskim, zwłaszcza w administracji publicznej. Przedstawi takie zagadnienia, jak: gromadzenie danych, adaptacja modelu do języka, dostrajanie na instrukcjach, wychowywanie na preferencjach, walidacja, a także przygotowanie modelu w formie inteligentnego asystenta z wykorzystaniem podejścia RAG.

### 🟩 Karolina Krawczyk
Przedstawi praktyczne zastosowania AI, takie jak automatyzacja przeglądu umów, analiza i zarządzanie dokumentacją, a także ich wpływ na kluczowe czynniki sukcesu: zwiększenie efektywności, obniżenie kosztów i poprawa jakości usług. Omówiona zostanie koncepcja "smart lawyer", czyli prawnika jako strategicznego partnera biznesowego.

### 🟦 Witold Wydmański
Opowie jak ztuczna inteligencja rewolucjonizuje sposób pracy prawników. W trakcie prezentacji przedstawi praktyczne narzędzia, takie jak systemy do researchowania klientów, wyszukiwanie treści w skanach dokumentów, czy inteligentne podpowiadacze orzeczeń. Dowiesz się, jak AI oszczędza czas, podnosi jakość pracy i pomaga w podejmowaniu lepszych decyzji w codziennej praktyce prawniczej. To nie tylko technologia – to wsparcie, które zmienia zasady gry.

### 🟩 dr Maria Dymitruk
Przedstawi kluczowe aspekty unijnego AI Act z perspektywy deweloperów AI. Jakie nowe wymagania wprowadza AI Act, jak wpłyną one na proces tworzenia i wdrażania systemów sztucznej inteligencji i kiedy wejdą w życie. Dowiesz się, jak przygotować swoje projekty, aby były zgodne z nowymi przepisami i uniknąć potencjalnych problemów prawnych.

### 🟦 Grzegorz Borkowski
Zaprezentuje trendy w świecie legaltech w 2025 roku, koncentrując się na rozwiązaniach opartych o sztuczną inteligencję. Dodatkowo, przedstawi krajobraz polskich startupów legaltech, ze szczególnym uwzględnieniem innowacji AI.

### 🟩 Jędrzej Stępniowski
Omówi kluczowe aspekty prawne wykorzystania hiperpersonalizacji do wpływania na zachowania użytkowników i klientów. Szczególna uwaga zostanie zwrócona na ograniczenia wynikające z przepisów o ochronie danych osobowych i AI Act.

---

## 📸 Zdjęcia
[Kliknij tutaj, aby zobaczyć zdjęcia](https://drive.google.com/drive/folders/1_w37im5t5HImVzSqb_lnrfBEu9HbrJDw)

---

## 📚 Materiały
- ["PLLuM - wielki model językowy dla języka polskiego"](https://drive.google.com/file/d/1m9BClg4FNJoZpb6_GcL6DY-qxTG5OmHb/view?usp=sharing)
- ["Kluczowe czynniki sukcesu w branży prawniczej pod wpływem AI"](https://drive.google.com/file/d/1WssB6G0U2Jcel0t3fmILZw3JcoxcDsph/view?usp=sharing)
- ["AI w praktyce prawniczej: Narzędzia, które zmienią grę"](https://drive.google.com/file/d/1P-3bvUaqtuwDlKWQawkv35aeczy779y6/view?usp=sharing)
- ["AI Act oczami deweloperów: co musisz wiedzieć"](https://drive.google.com/file/d/1-ERasWgKbs9PFvOeVjDyss3dtYSc88z3/view?usp=sharing)
- ["Trendy w branży legaltech na rok 2025"](https://drive.google.com/file/d/1wzGMtD8zoQnUSs_2VnOahQ2Sd3CTOwaM/view?usp=sharing)
- ["Hiperpersonalizacja zgodna z prawem - o czym należy pamiętać?"](https://drive.google.com/file/d/1N8vHNEOk1gh1-FTSSGnNFdSu0P8e9nmk/view?usp=sharing)

---

## 🤝 Partnerzy

🔹 Partner Strategiczny: [Kruk](https://www.linkedin.com/company/kruk-s-a-/)
🔹 Partner Prawny: [dotlaw](https://www.linkedin.com/company/dotlawco/)
